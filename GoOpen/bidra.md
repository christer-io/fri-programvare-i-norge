# Hvordan komme igang?
Å bidra til utvikling av fri programvare kan være en givende måte å bygge erfaring på og utvikle ferdigheter på nye områder. Du trenger ikke å kunne kode for å bidra til fri programvare prosjekter, selv om det selvsagt er nyttig å kunne kode.

## Hvorfor bidrar folk til fri programvare? 
Det er mange grunner til at folk bidrar og man kan bidra på mange foreskjellige måter. Hvis du er en ny som bidragsyter til et fri programvare prosjekt, kan prosessen virke litt komplisert. Hvordan finner man riktig prosjekt, og hvordan kommer man i kontakt med de riktig menneskene? Hva om du ikke kan kode, er det andre ting man kan bidra med? 

### Forbedre programvaren de bruker til daglige 
Mange bidragsytere til fri programvare starter med å være brukere av programvare de bidrar til. Når man som bruker finner en feil i programvaren, er det mulig å se på kildekoden og bidra til forbedringer. 

### Utvikle egne ferdigheter og kompetanse
Enten det er koding, design av brukergrensesnitt, grafisk design, skriving eller organisering, hvis du er ute etter praksis, vil du kunne spille en rolle i et fri programvare-prosjekt.

### Få relevant erfaring på CVev   
Per definisjon er alt fri programvare arbeidet ditt offentlig, og det er derfor en fin måte å vise hva du kan og hva du har bidratt til.  

## Hvem kan bidra?
En vanlig misforståelse rundt fri programvare er at du må kunne kode for å bidra. Faktisk er det ofte de andre delene av et prosjekt som er mest forsømt eller oversett. Du vil kunne gjøre en enorm forskjell ved å bidra på andre områder.

### Liker du å planlegge arrangementer?
Organiser workshops eller møter om prosjektet
Du kan bidra til organiser prosjektets konferanse (hvis de har en)

### Liker du å designe?
Da kan du bidra med re-design eller inspill til prosjektets brukervennlighet
Gjør brukertesting av prosjektets produkter med relevante målgrupper
Noen ganger er det så konkret som å bidra med design av nye t-skjorter eller en ny logo

### Liker du å skrive?
Skriv og forbedre prosjektets dokumentasjon, eller bidra med eksempler som viser hvordan prosjektet brukes
Start et nyhetsbrev for prosjektet
Skriv tutorials for prosjektet
Bidra til oversettelse av prosjektets dokumentasjon til nye språk

### Liker du å kode?
Koding er selvsagt viktig i alle fri programvare prosjekter
Første bidrag kan være at du finner en feil i koden, og bidrar til å forbedre den
Det er selvsagt andre elementer rundt selve koden hvor man kan bidra, som for eksemmpel verktøy for testing og monitorering av driftsmiljø

### Liker du å hjelpe andre med å kode?
Da kan du bidra til å gå gjennom koden fra andre som har bidratt
Skriv utvikler-veiledninger for hvordan et prosjekt kan brukes og videreutvikles
Tilbyr å veilede en annen bidragsyter


